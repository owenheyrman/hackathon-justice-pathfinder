
Hof van assisen | Hoven & Rechtbanken
 Overslaan en naar de inhoud gaan
 
Second navigation
Jobs
Statistieken
Pers
FAQ
Contact
 Rechtbanken
 
De verschillende rechtbanken van België
 Vredegerecht
 
 Alle vredegerechten
 
Een overzicht van alle vredegerechten
 Informatie over het vredegerecht
 
Beschrijving, bevoegdheden, samenstelling, documenten, ...
 Politierechtbank
 
 Alle politierechtbanken
 
Een overzicht van alle politierechtbanken
 Informatie over de politierechtbank
 
Beschrijving, bevoegdheden, samenstelling, documenten, ...
 Rechtbank van eerste aanleg
 
 Alle rechtbanken van eerste aanleg
 
Een overzicht van alle rechtbanken van eerste aanleg
 Informatie over de rechtbank van eerste aanleg
 
Beschrijving, bevoegdheden, samenstelling, documenten, ...
 Arbeidsrechtbank
 
 Alle arbeidsrechtbanken
 
Een overzicht van alle arbeidsrechtbanken
 Informatie over de arbeidsrechtbank
 
Beschrijving, bevoegdheden, samenstelling, documenten, ...
 Ondernemingsrechtbank
 
 Alle ondernemingsrechtbanken
 
Een overzicht van alle ondernemingsrechtbanken
 Informatie over de ondernemingsrechtbank
 
Beschrijving, bevoegdheden, samenstelling, documenten, ...
 Hoven
 
De verschillende hoven van België
 Hof van beroep
 
 Alle hoven van beroep
 
Een overzicht van alle hoven van beroep
 Informatie over het hof van beroep
 
Beschrijving, bevoegdheden, samenstelling, documenten, ...
 Arbeidshof
 
 Alle arbeidshoven
 
Een overzicht van alle arbeidshoven
 Informatie over het arbeidshof
 
Beschrijving, bevoegdheden, samenstelling, documenten, ...
 Hof van assisen
 
 Alle hoven van assisen
 
Een overzicht van alle hoven van assisen
 Informatie over het hof van assisen
 
Beschrijving, bevoegdheden, samenstelling, documenten, ...
 Hof van Cassatie
 
 College
 
Het College van de hoven en rechtbanken
 Het College
 
 Wie en wat?
 
 Collegevergaderingen
 
 De steundienst
 
 Publicaties
 
 Contact
 
 Nuttige info
 
 Nuttige info
 
 Het Belgisch rechtssysteem
 
 De piramide
 
De verschillende type rechtbanken en hoven
 Personen in de rechtbank
 
Wie is wie in de rechtbank
 Procedures in de rechtbank
 
Een overzicht van alle procedures in de rechtbank.
 Ik heb ...
 
 een oproepingsbrief ontvangen
 
 een betaalbericht ontvangen
 
 Brochures
 
 Lexicon
 
 Statistieken
 
 Tarieven
 
 Links
 
 Nieuws
 
 e-Services
 
 e-Services
 
 Uw dossier
 
 Just-on-web
 
 Territoriale bevoegdheid
 
 Centraal Register van bescherming van de personen
 
 Rekentool alimentatie
 
 Zoeken
 
 NL
 FRDE
 NL
 FRDE
Hof van assisen
Het hof van assisen is bevoegd voor de zwaarste misdrijven zoals doodslag of poging tot doodslag, moord of poging tot moord, gijzelneming met dodelijke afloop, ernstige zedenfeiten, enz.
 Beschrijving
 
 Bevoegdheden
 
 Wie is wie?
 
 Procedures
 
Zetel van de hoven van assisen
In principe is er een hof van assisen in de hoofdplaats van iedere provincie alsook in het administratief arrondissement Brussel-Hoofdstad. Er zijn dus 11 hoven van assisen in België, namelijk in Antwerpen, Aarlen Brugge, Gent, Luik, Leuven, Bergen, Namen, Nijvel en Tongeren.
Kamers en samenstelling
Het hof van assisen is geen permanent rechtscollege.
Het wordt opgericht telkens wanneer er een beschuldigde naar het hof van assisen wordt verwezen. Het wordt geen twee keer op dezelfde manier samengesteld, de samenstelling is bij elk proces anders.
Voor meer informatie over de samenstelling van dit rechtscollege, zie de rubriek “de zittende magistratuur”.
Openbaar ministerie
Het openbaar ministerie wordt in het hof van assisen vertegenwoordigd door de procureur-generaal bij het hof van beroep, de eerste advocaat-generaal, een advocaat-generaal, of een substituut van de procureur-generaal.
Voor meer informatie daarover, zie de rubriek “de staande magistratuur”.
Griffie
Voor meer informatie over de griffier en de griffie, zie de rubrieken “de griffier” en “de griffie”.
Bevoegdheden
Het hof van assisen behandelt de volgende zaken: misdaden, politieke misdrijven en persmisdrijven.
Persmisdrijven
Misdaden
Politieke misdrijven
Persmisdrijven
Het hof van assisen behandelt ook de persmisdrijven.
In de rechtspraak en de rechtsleer wordt het persmisdrijf omschreven als "de uiting van een idee of mening die een inbreuk op de strafwet uitmaakt door middel van een gedrukt geschrift of een gelijkaardig procedé, mits aan het geschrift dat het misdrijf bevat een daadwerkelijke publiciteit wordt gegeven".
De wet bevat geen definitie van het begrip persmisdrijf.
top
Misdaden
Het hof van assisen behandelt de zwaarste misdrijven zoals doodslag of poging tot doodslag, moord of poging tot moord, gijzelneming met dodelijke afloop, ernstige zedenfeiten, enz.
Concreet wil dat zeggen dat het hof van assisen bevoegd is voor de misdaden die niet gecorrectionaliseerd worden, m.a.w. waarbij er geen verzachtende omstandigheden in aanmerking worden genomen. In de realiteit worden misdaden meestal gecorrectionaliseerd door het erkennen van verzachtende omstandigheden. Ze worden dan behandeld door de correctionele rechtbank en zij dan strafbaar met een gevangenisstraf van minimum vijf jaar.  
top
Politieke misdrijven
Het hof van assisen behandelt ook de politieke misdrijven.
Een politiek misdrijf kan worden omschreven als een overtreding die gemotiveerd is door de wil om de werking van de instellingen van het land rechtstreekse te destabiliseren.
De wet bevat geen formele definitie van politieke misdrijven noch geeft hij enige verduidelijking van het begrip politieke misdrijven. Omwille van het evolutieve karakter van het begrip moet men de huidige rechtspraak en rechtsleer raadplegen om er een definitie van te kunnen geven.
top
Voorzitter
De voorzitter staat aan het hoofd van verschillende vredegerechten en politierechtbanken, van een rechtbank van eerste aanleg, van een arbeidsrechtbank of van een ondernemingsrechtbank.
Daarnaast heeft ook het Hof van Cassatie een voorzitter - die bevindt zich in de hiërarchie onder de eerste voorzitter van het Hof van Cassatie - en een voorzitter van het hof van assisen.
In de verschillende types rechtscolleges oefent de voorzitter een leidinggevende functie uit.
De rechtbanken van eerste aanleg, de ondernemingsrechtbanken en de arbeidsrechtbanken zijn hiërarchisch georganiseerd.
De rechtbank van eerste aanleg is samengesteld uit:
een voorzitter;
naargelang het geval, één of meerdere afdelingsvoorzitters;
één of meerdere ondervoorzitters;
één of meerdere rechters.
De ondernemingsrechtbank bestaat uit:
een voorzitter;
één of meerdere afdelingsvoorzitters (behalve voor de rechtscolleges zonder afdelingen);
één of meerdere ondervoorzitters (afhankelijk van het wettelijk personeelskader);
rechters (beroepsmagistraten);
rechters in ondernemingszaken, die in hun midden een voorzitter in ondernemingszaken aanstellen (lekenrechters).
De arbeidsrechtbank bestaat uit:
een voorzitter;
naargelang het geval, één of meerdere afdelingsvoorzitters;
één of meerdere ondervoorzitters;
één of meerdere rechters;
meerdere sociale rechters (lekenrechters).
De voorzitter wordt bijgestaan door één of meerdere afdelingsvoorzitters en is belast met het algemeen bestuur van de rechtbank.
De afdelingsvoorzitter verzekert de dagelijkse leiding van de rechtbank onder het gezag van de voorzitter en heeft een aantal specifieke bevoegdheden.
Hij mag zich in zijn bestuurs- en organisatieopdrachten laten bijstaan door één of meerdere ondervoorzitters.
Het Hof van Cassatie is gestructureerd als volgt:
eerste voorzitter;
voorzitter;
sectievoorzitter;
raadsheren.
Er is ook een voorzitter van de vrederechters en de rechters in de politierechtbank. Die leidt, organiseert en coördineert de vredegerechten en de politierechtbanken van het arrondissement.
Assisenrechter
Het hof van assisen wordt geleid door een magistraat van het hof van beroep die daarbij wordt bijgestaan door twee rechters van de rechtbank van eerste aanleg van het rechtsgebied waarin het hof van assisen zitting houdt.
Het hof van assisen bestaat uit drie magistraten: een voorzitter (een lid van het hof van beroep) en twee assessoren (leden van de rechtbank van eerste aanleg).
Procureur-generaal
De procureur-generaal is de persoon aan het hoofd van het openbaar ministerie bij het Hof van Cassatie, het hof van beroep en het arbeidshof.
De procureur-generaal is de magistraat met de hoogste functie binnen het openbaar ministerie (de dienst wordt het parket-generaal genoemd). 
Bij het parket-generaal bij het Hof van Cassatie wordt hij door advocaten-generaal bijgestaan. Bij het parket-generaal bij het hof van beroep wordt hij door advocaten-generaal en substituten van de procureur-generaal bijgestaan. Bij het auditoraat-generaal bij het arbeidshof wordt hij door advocaten-generaal en substituten-generaal bijgestaan.
De titel van procureur-generaal omvat dus verschillende functies: 
hoofd van het parket-generaal bij het Hof van Cassatie;
hoofd van het parket-generaal bij de hoven van beroep en de arbeidshoven. De procureur-generaal is dezelfde persoon bij het hof van beroep en bij het arbeidshof.
In het hof van assisen wordt het openbaar ministerie vertegenwoordigd door de procureur-generaal van het hof van beroep of door de eerste advocaat-generaal, een advocaat-generaal, of een substituut van de procureur-generaal bij het hof van beroep.
Eerste advocaat-generaal
De eerste advocaat-generaal is de magistraat van het openbaar ministerie die zich in de hiërarchie net onder de procureur-generaal bevindt.
De procureur-generaal heeft de leiding over zowel het parket-generaal als het auditoraat-generaal.
Bij het parket-generaal wordt de procureur-generaal bijgestaan door een eerste advocaat-generaal, advocaten-generaal en substituten van de procureur-generaal.
Bij het auditoraat-generaal wordt de procureur-generaal bijgestaan door een eerste advocaat-generaal, advocaten-generaal en substituten-generaal.
Advocaat-generaal
De advocaat-generaal maakt deel uit van het openbaar ministerie en treedt op in het Hof van Cassatie, in het hof van beroep en in het arbeidshof.
Bij het parket-generaal wordt de procureur-generaal bijgestaan door een eerste advocaat-generaal, advocaten-generaal en substituten van de procureur-generaal.
Bij het arbeidsauditoraat wordt de procureur-generaal bijgestaan door een eerste advocaat-generaal, advocaten-generaal en substituten-generaal.
Substituut-procureur-generaal
De substituut van de procureur-generaal is een magistraat van het openbaar ministerie bij het hof van beroep.
Griffier
De griffier staat de rechter bij in de uitvoering van zijn gerechtelijk ambt.
De griffier vervult de griffietaken en staat als zittingsgriffier de magistraat bij in alle verrichtingen van zijn ambt.
Er wordt enkel van die regel afgeweken in noodgevallen, als de griffier niet aanwezig kan zijn.
Dit zijn de taken van de griffier:
Hij verzekert de toegankelijkheid van de griffie voor het publiek;
Hij voert de boekhouding van de griffie;
Hij verlijdt de akten waarmee hij belast is, bewaart de minuten, registers en alle akten van het rechtscollege waarbij hij is aangewezen en levert daarvan uitgiften, uittreksels of kopieën af;
Hij bewaart de documentatie inzake wetgeving,
	rechtspraak en rechtsleer ten behoeve van de rechters;
Hij maakt de tabellen, de statistieken en de andere documenten op waarmee hij overeenkomstig de wet of de besluiten belast is; hij houdt de registers en repertoria bij;
Hij staat in voor de bewaring van de waarden, documenten en voorwerpen die overeenkomstig de wet bij de griffie zijn neergelegd;
hij neemt de passende maatregelen om alle archieven onder zijn beheer in goede staat te bewaren, om ze te ordenen en te inventariseren, en dat ongeacht de vorm, de structuur en de inhoud ervan.
De griffier staat ook de magistraat bij:
Hij bereidt de taken van de magistraat voor;
Hij is aanwezig op de terechtzitting;
Hij stelt het proces-verbaal van de behandeling en van de beslissingen op;
Hij verleent akte van de verschillende formaliteiten waarvan de vervulling moet worden vastgesteld en verleent er authenticiteit aan;
Hij stelt de dossiers van de rechtspleging op en ziet, in het kader van zijn bevoegdheid, toe op de naleving van de geldende regels.
Er zijn één of meerdere griffiers in alle rechtscolleges (vredegerecht, politierechtbank, rechtbank van eerste aanleg, ondernemingsrechtbank, arbeidsrechtbank, enz.).
Advocaat
De advocaat adviseert een partij en vertegenwoordigt ze voor de rechter.
Voor meer info over de rol van de advocaat, raadpleeg de website van de Orde van Vlaamse Balies (https://advocaat.be/).
U zal er ook meer inlichtingen vinden over de taken van een advocaat, zijn honoraria en ook over hoe je een advocaat kan kiezen.
In België bestaan er verschillende ordes van advocaten, namelijk:
de orde van advocaten binnen elk gerechtelijk arrondissement, behalve in Brussel, waar er een Franstalige en een Nederlandstalige orde is;
de Orde van Advocaten bij het Hof van Cassatie;
de Orde van Vlaamse Balies en de "Ordre des barreaux francophones et germanophones".
Tenslotte bestaat er nog een Federale Raad van de Balies. De Federale Raad van de Balies bestaat uit tien leden waarvan er vijf gemandateerd zijn door de Ordre des barreaux francophones et germanophones en vijf door de Orde van de Vlaamse Balies, en dat voor een termijn van twee jaar die één enkele keer hernieuwbaar is. De Raad wordt voorgezeten door de stafhouder van de Orde van Advocaten bij het Hof van Cassatie.
Gezworene - Jury
Het hof van assisen wordt bijgestaan door een jury. Die bestaat uit twaalf burgers die door uitloting worden aangewezen.
Om op de lijst van gezworenen te komen, moet je aan bepaalde voorwaarden voldoen:
ingeschreven zijn in het kiezersregister van de wetgevende kamers;
in het bezit zijn van je burgerlijke en politieke rechten;
de volle leeftijd van 28 jaar bereikt hebben en jonger zijn dan 65 jaar op het moment van het opstellen van de gemeentelijke lijsten; 
kunnen lezen en schrijven;
geen strafrechtelijke veroordeling tot een gevangenisstraf van meer dan vier maand hebben opgelopen, noch een elektronisch toezicht van meer dan vier maand, een werkstraf van meer dan zestig uur of een autonome probatiestraf van één jaar of meer.
Om de vier jaar wordt er een algemene lijst van de gezworenen opgesteld op basis van de gemeentelijke en de provinciale lijsten.
Voor iedere zaak wordt er een bijzondere lijst van de gezworenen opgesteld door een bepaald aantal namen (60) op de algemene lijst uit te loten.
 
 Assisenzaak
 
Uitleg assisenzaak
Het hof van assisen zetelt in principe in de hoofdplaats van iedere provincie.
Het hof van assisen is geen permanent rechtscollege. Het wordt opgericht telkens wanneer een beschuldigde door de kamer van inbeschuldigingstelling naar het hof van assisen wordt verwezen.
Voor meer informatie over de bevoegdheden van het hof van assisen, klik hier.
Verloop van een assisenzaak
 
 
1. Samenstelling van het hof
 
Het hof
Het hof van assisen bestaat uit drie magistraten: een voorzitter (lid van het hof van beroep) en twee assessoren (leden van de rechtbank van eerste aanleg).
De voorzitter wordt voor één of meerdere zaken aangewezen door de eerste voorzitter van het hof van beroep. De assessoren worden voor iedere zaak aangewezen door de voorzitter van de rechtbank van eerste aanleg.
Openbaar ministerie
Bij het hof van assisen wordt het openbaar ministerie vertegenwoordigd door de procureur-generaal van het hof van beroep. Hij kan zijn functies delegeren aan een advocaat-generaal, aan een substituut van de procureur-generaal, of aan een lid van het parket bij de rechtbank van eerste aanleg van de plaats waar het hof van assisen zetelt.
De griffier
De functie van griffier wordt bij het hof van assisen uitgeoefend door een griffier van de rechtbank van eerste aanleg van de plaats waar het hof van assisen zetelt. Hij wordt aangewezen door de hoofdgriffier van de rechtbank van eerste aanleg.
De jury
Het hof van assisen wordt bijgestaan door een jury. Die bestaat uit twaalf burgers die door uitloting worden aangewezen.
Om op de lijst van gezworenen te komen, moet u voldoen aan bepaalde voorwaarden:
ingeschreven zijn in het kiezersregister van de wetgevende kamers;
de burgerlijke en politieke rechten genieten;
de volle leeftijd van 28 jaar bereikt hebben en jonger zijn dan 65 jaar op het moment van het opstellen van de gemeentelijke lijsten; 
kunnen lezen en schrijven;
geen strafrechtelijke veroordeling tot een gevangenisstraf van meer dan vier maanden of tot een werkstraf van meer dan 60 uur hebben opgelopen, noch een elektronisch toezicht van meer dan vier maand, een werkstraf van meer dan zestig uur of een autonome probatiestraf van één jaar of meer.
Om de vier jaar wordt er een algemene lijst van gezworenen opgesteld op basis van de gemeentelijke en de provinciale lijsten.
Voor elke zaak wordt er een bijzondere lijst van de gezworenen opgesteld door een aantal namen (60) van de algemene lijst uit te loten.
 
2. De beschuldigde en het slachtoffer
 
De beschuldigde verschijnt in persoon en laat zich door één of meerdere advocaten bijstaan.
De benadeelde persoon (of zijn erfgenamen) mogen in persoon verschijnen en /of zich door één of meerdere advocaten laten bijstaan.
Zowel de beschuldigde als de burgerlijke partij mogen een beroep doen op gratis rechtsbijstand en/of een pro-deo-advocaat als ze voldoen aan de toekenningsvoorwaarden.
 
3. Verloop van het assisenproces
 
Schematisch voorgesteld verloopt een assisenproces als volgt:
neerlegging van de lijst van de getuigen;
preliminaire zitting voor de rechtbank met alle partijen maar zonder de jury; opmaak van de lijst van getuigen;
samenstelling van de jury (12 leden), aanwijzing van een aantal plaatsvervangende juryleden en eedaflegging van de juryleden;
eventuele wraking van bepaalde juryleden door het openbaar ministerie en de verdediging, die geen redenen moeten aanvoeren voor de wraking;
voorlezing van akte van inbeschuldigingstelling (schriftelijk stuk opgesteld door het openbaar ministerie waarin de zaak wordt samengevat);
(eventuele) voorlezing van de akte van verdediging (opgesteld door de verdediging van de beschuldigde);
verhoor van de beschuldigde door de voorzitter van het hof van assisen;
voorlezing van de lijst van de door het openbaar ministerie, de burgerlijke partij en de beschuldigde opgeroepen getuigen;
burgerlijkepartijstelling door de benadeelde of zijn erfgenamen (ook in een eerder stadium van de procedure mogelijk);
verhoor van de getuigen door het openbaar ministerie;
verhoor van de getuigen door de burgerlijke partij;
verhoor van de getuigen door de verdediging;
in principe eedaflegging door alle getuigen (hetzij als getuige hetzij als deskundige en als getuige; hierop bestaan een aantal uitzonderingen);
vordering van het openbaar ministerie;
pleidooien van de burgerlijke partij;
Pleidooien van de verdediging;
laatste woord van de beschuldigde;
eventuele repliek van het openbaar ministerie, de burgerlijke partij, de beschuldigde en opnieuw het laatste woord van de beschuldigde;
vragen van de voorzitter van het hof van assisen (de vragen waarop de jury moet antwoorden);
uitleg van de vragen door de voorzitter;
instructies van de voorzitter aan de jury over de werkwijze van de beraadslaging;
overhandiging van het dossier en de stukken aan de jury;
beraadslaging van de jury (zonder de plaatsvervangende juryleden);
uitspraak over de schuldvraag door de jury, in principe zonder tussenkomst van de beroepsrechters. In sommige gevallen beraadslaagt het hof echter ook over de schuldvraag;
antwoord van de jury op gestelde vragen;
debat over de straftoemeting tussen het openbaar ministerie en de verdediging (de burgerlijke partij komt hier niet tussen);
beraadslaging door het hof samen met de jury over de op te leggen straf;
voorlezing van de uitspraak (arrest) door het hof;
als er een burgerlijke partij is, behandeling van de vordering van de burgerlijke partij op dezelfde dag of later.
 Jobs
 
 Pers
 
 Inloggen
 
 FAQ
 
 Contact
 
Footer-menu
Rechtbanken
Vredegerecht
Politierechtbank
Rechtbank van eerste aanleg
Arbeidsrechtbank
Ondernemingsrechtbank
Hoven
Hof van beroep
Arbeidshof
Hof van assisen
Hof van Cassatie
College
College van de hoven en rechtbanken
Steundienst
Publicaties
Nuttige info
Het Belgisch rechtssysteem
Personen in de rechtbank
Procedures in de rechtbank
Statistieken
Lexicon
Brochures
Actualiteit
Nieuws
e-Tools
Uw dossier
Just-on-web
e-Deposit
Territoriale bevoegdheid
©
 Hoven en Rechtbanken van België
 2024
 
 Disclaimer
 
 Privacy
 
 Cookiebeleid
 
 Toegankelijkheidsverklaring
 
 
 
